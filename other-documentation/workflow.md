# Arbeidsvaner og arbeidsflyt

Gruppen har så langt fungert svært bra sammen og vi har tatt i bruk flere arbeidsmetoder fra den smidige utviklingsprosessen "Scrum". Gitlab har på mange måter hjulpet oss til å opprettholde gode arbeidsvaner og et godt system i denne prosessen.

## Sprinter, kodingsoppgaver og milepæler

Prosjektet som en helhet kan bli sett på som en "product-backlog", der ulike deler av prosjektet er i en rekkefølge som har blitt prioritert av fagansvarlig. Hver innlevering utgjør en "sprint", som har en "sprint-backlog" som er deler av "product-backlog". Gruppen har hatt møte i starten av hver innlevering og laget en "sprint-backlog" med utgangspunkt i et "sprint goal", altså målet for denne "sprinten". 

"Sprint goal" har blitt laget i form av en milepæl ("milestone") i Gitlab. Kodingsoppgaver ("issues") i Gitlab har representert oppgaver i "sprint-backlog" i Scrum-prosessen. Disse har blitt koblet til en milepæl for å gruppere oppgavene som må den milepælen krever. Milepælene i Gitlab har en fremdriftsindikator som indikerer hvor mange av tilhørende kodingsoppgaver som har blitt gjennomført og hvor mye som er igjen før milepælen er nådd.

Kodingsoppgaver har blitt laget i starten av hver sprint for å dekke brukerhistoriene og andre oppgaver vi visste at måtte bli gjort for tilhørende sprint. Kodingsoppgaver kunne også bli opprettet underveis i en sprint dersom nye problemer eller bugs oppstår. I tillegg ble det laget nye kodingsoppgaver dersom vi så at noen av kodingsoppgavene hadde blitt for store og vi måtte dele de opp i flere små.

## Planlegging

I sprint-planleggingen har vi startet med å se på kravene som må dekkes for innleveringen. Deretter har brukerhistorier blitt laget som beskriver funksjoner som ønskes at skal bli implementert i den "sprinten". Kodingsoppgaver har blitt knyttet til disse brukerhistoriene. Kodingsoppgaver for andre krav/oppgaver har så blitt fordelt på gruppemedlemmene. Hver kodingsoppgave har fått én ansvarlig i Gitlab. Dersom noen kodingsoppgaver besto av et samarbeid mellom to eller flere personer valgte vi å ikke gi denne kodingsoppgaven én enkelt ansvarlig. Dette valget kommer av at Gitlab ikke har muligheten til å gjøre flere personer ansvarlig for en kodingsoppgave. Derfor har vi for det meste prøvd å lage små kodingsoppgaver som kan bli utført av én person. Dersom vi i ettertid har sett at det kreves flere personer til en kodingsoppgave, har vi tatt i bruk parprogrammering ved bruk av LiveShare for å få til dette. Samarbeidet har blitt kommentert i tilhørende kodingsoppgave i Gitlab, eller blitt spesifisert i "commiten" til arbeidet i den branchen det har blitt gjennomført.

## Møter og kommunikasjon

Møtene mellom gruppe har gått veldig bra. Vi har hatt et 4-timers møte hver mandag, som har blitt utvidet til 6-timer dersom vi har sett at dette er nødvendig. I tillegg til dette, har vi klart å opprettholde en god dialog gjennom ukene ved å ha en gruppechat for gruppemedlemmene. Ettersom vi ikke hadde mange dager vi hadde mulighet for å møtes samlet fysisk, har gruppechaten blitt brukt for å holde en daglig dialog rundt arbeidet. Dette har da representert "daily scrum meetings" og vi har oppdatert hverandre om hva vi har gjort, hva som skal bli gjort og om det har oppstått noen problemer. Det hadde vært ønskelig å ha flere fysiske møter, men ettersom timeplanene til gruppemedlemmene krasjet i stor grad, var ikke dette mulig. Det lange møte på mandag har blitt brukt til sprint-planlegging dersom det er på starten av en sprint og annet arbeid som er velegnet å gjøre samlet. 